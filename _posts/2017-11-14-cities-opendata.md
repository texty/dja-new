---
layout: post
lang: ukr
locale: ukr
heading: "конкурси"
title:  "«Агенція журналістики даних» запрошує до участі у конкурсі муніципальних проектів «Відкриті дані для міста»"
date:   2017-11-14 21:20:42 +0200
categories: news
lead: "Запрошуємо зацікавлених кандидатів до формування Національної мережі тренерів з відкритих даних. Метою створення мережі тренерів є розвиток відкритих даних на місцевому рівні та підготовка фахівців, які будуть проводити тренінги з відкриття даних для місцевих органів влади."

---
Запрошуємо міські ради, які хочуть поліпшити життя громади та управління містом через забезпечення доступу до важливої інформації у форматі відкритих даних, долучитися до конкурсу муніципальних проектів «Відкриті дані для міста», організованого у рамках проекту “Прозорість та підзвітність у державному управлінні та послугах” за сприяння Державного агентства з питань електронного урядування України.

Відкриті дані міст - це дані про життєдіяльність міста, викладені у відкритий доступ з можливістю повторного використання. Оприлюднення відкритих даних покращує якість управління містом та ухвалення рішень на місцевому рівні. Це також сприяє розвиткові пріоритетних для міста галузей, залученню нових інвестицій, створенню інноваційних бізнес-проектів, пропонує громадам якісні сервіси.

  ![open-data-for-cities]({{ site.baseurl }}/assets/img/news/open-data-for-cities.jpg){:class="img-responsive"}


Цьогоріч ми надали допомогу з розвитку відкритих даних Чернівецькій та Вінницькій міським радам. Експерти проекту “Прозорість та підзвітність в державному управлінні та послугах” працювали з фахівцями міст над розробкою нормативної бази, провели аудит даних, надали рекомендації щодо підготовки та публікації наборів відкритих даних.

На основі даних, відкритих містами, аналітики організації створили дві інтерактивні візуалізації: для [Чернівців][che] і для [Вінниці][vin].

Міста - пілотні учасники проекту долучилися до Міжнародної хартії відкритих даних та разом з експертами розробили плани дій з реалізації її принципів. Вже п’ять міст України (Львів, Вінниця, Чернівці, Дніпро та Дрогобич) є членами Міжнародної хартії відкритих даних та взяли на себе зобов’язання перед світовою спільнотою щодо розвитку відкритих даних у своїх громадах.

Станьте одним з міст-лідерів з розвитку відкритих даних! Подавайте заявки на участь в проекті та отримуйте фахову допомогу і консультації від наших експертів.

**Переваги для учасників проекту:**

- Допомога у впровадженні політики відкритих даних в місті

- Вдосконалення нормативно-правової бази, що регулює роботу з відкритими даними на місцевому рівні, та фахова експертна допомога для налагодження роботи з відкритими даними

- Визначення пріоритетних для міста наборів даних, допомога у їх створенні чи покращенні та публікації

- Технічна допомога у створенні онлайн-інструментів: порталу з відкритих даних міста, інтерактивної візуалізації (покликаної структурувати блоки відкритих даних відповідно до пріоритетів органу місцевого самоврядування) та ін.

- Включення відповідальних осіб міської ради до наступного набору в програму [Open Data Leaders Network][open-data-leaders-network] (навчання, візити, підтримка)

- Налагодження комунікації з місцевою громадою, журналістами т- а громадськими активістами щодо відкритих даних, покрашення рівня відкритості та прозорості, боротьба з корупцією і, як результат - підвищення рівня довіри до місцевої влади

- Сприяння у приєднанні міста до Міжнародної хартії з відкритих даних у випадку успішної реалізації політики відкритих даних

- Формування позитивного іміджу інноваційного та розумного міста.

**Участь в проекті є безкоштовною та відбувається на конкурсній основі. Серед охочих взяти участь у проекті буде проведено відбір. При відборі приділятиметься увага відповідності до таких вимог:**

- У місті, яке представляє міська рада-конкурсант, має проживати не менше 100 тисяч жителів

- Міська рада повинна демонструвати високий рівень мотивації для участі в проекті та обґрунтувати його в аплікаційній формі (див. нижче)

- Міська рада має бути готовою до інтенсивної роботи у межах проекту, надання доступу експертам проекту до даних міста, які є у її розпорядженні, та бути відкритою до змін.

**Відбір відбуватиметься у дві стадії:**

- До **6 грудня 2017 року (включно)** представники міської влади зацікавлених міст мають заповнити аплікаційну форму за посиланням: [https://goo.gl/3xbYPn][link]

Важливо: подавати проект на конкурс можуть не тільки керівники органів місцевого самоврядування, а й інші представники - керівники відділів, проектів та рядові працівники. Разом із заявкою має бути надісланий лист підтримки цієї ініціативи від керівного органу місцевої влади на адресу: dj.ahentsia@gmail.com.

Протягом 7-10 грудня 2017 року відбудеться конкурсний відбір міст. Його здійснять представники Державного агентства з питань електронного урядування України, Фонду Євразія та ГО «Агенція журналістики даних».

Організатори оголосять результати відбору 11 грудня 2017 року. Команда проекту залишає за собою право не пояснювати причини відмови тим заявникам, які не пройдуть відбір.

**У разі виникнення запитань, звертайтеся:**

*Катерина Оніліогву*, Керівник напрямку Відкриті дані проекту «Прозорість та підзвітність у державному управлінні та послугах», konyiliogwu@eurasia.org

*Галина Пастух*, Заступник директора Громадської організації «Агенція журналістики даних», galina.pastukh@gmail.com

Програму проводить ГО «Агенція журналістики даних» за сприяння Державного агентства з питань електронного урядування України в рамках проекту USAID/UK aid та Фонду Євразія «Прозорість та підзвітність у державному управлінні та послугах».

Загальною метою програми є фінансова підтримка громадян України та українського уряду в боротьбі з корупцією у ключових послугах та службах державного управління. А також — підтримка довіри українців до уряду на основі продемонстрованих прозорості, підзвітності та покращення якості послуг. Проект має на меті імплементацію реформ у державному управлінні та послугах задля протидії корупції у таких ключових сферах як електронні закупівлі, відкриті дані та електронні сервіси.


[che]:http://texty.org.ua/d/che_zno/
[vin]:http://texty.org.ua/d/varta_vin/
[open-data-leaders-network]: http://tapas.org.ua/open-data-leaders-network-zavershylasya-persha-v-ukrayini-navchalna-programa-z-vidkrytyh-danyh-dlya-predstavnykiv-mistsevoyi-vlady/
[link]: https://goo.gl/3xbYPn