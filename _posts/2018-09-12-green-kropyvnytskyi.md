---
layout: post
lang: ukr
locale: ukr
heading: "проекти"
title:  'Презентовано інструмент моніторингу озеленення міста Кропивницького'
date:   2018-07-13 21:20:42 +0200
category: news
lead: "Перший в Україні інструмент для громадського моніторингу озеленення міста «Зелений Кропивницький» презентували міська рада Кропивницького та «Агенція журналістики даних». Створений на основі відкритих даних, оприлюднених міською радою Кропивницького, цей інструмент дозволяє усім охочим отримати інформацію про насадження, обрізування та видалення дерев на території обласного центру."

---

{:.myLink}
Перший в Україні інструмент для громадського моніторингу озеленення міста [«Зелений Кропивницький»](http://texty.org.ua/d/2018/trees/) презентували міська рада Кропивницького та «Агенція журналістики даних». Створений на основі відкритих даних, оприлюднених міською радою Кропивницького, цей інструмент дозволяє усім охочим отримати інформацію про насадження, обрізування та видалення дерев на території обласного центру. Всього у кілька кліків громадяни можуть з’ясувати, як тривають роботи з озеленення міста, без потреби надсилати запити до міської ради. Усі охочі можуть побачити, які роботи вже виконано, а які ще заплановані. А отже, можуть впливати на насадження, обрізування або видалення дерев там, де це необхідно, але ще не заплановано міською владою.

<br>
![foto1]({{ site.baseurl }}/assets/img/news/kropyvnytskyi.jpg){:class="img-responsive"}
<br>


Крім того, наявність чіткої картини щодо стану озеленення міста руйнує передумови для зловживань. Скажімо, раніше підрядники, які зрізали дерева, могли зловживати становищем, адже у відкритому доступі не було адрес, переліку робіт, інформації щодо замовників та виконавців. Оприлюднення даних унеможливлює виникнення таких ситуацій.

Таким чином, міська рада Кропивницького однією серед перших в Україні відкриває детальні та актуальні дані щодо управління роботами з зеленими насадженнями, а жителі міста отримають дієвий інструмент для громадського контролю та комунікації з владою. За допомогою інтерактивного інструменту можна легко побачити, які роботи погодила міська влада, які дозвільні документи їх підтверджують, хто є замовником та виконавцем. Уся інформація буде періодично оновлюватися відповідно до оприлюднення актуальних даних міською радою Кропивницького.

Проект виконано «Агенцією журналістики даних» у межах проекту «Прозорість та підзвітність у державному управлінні та послугах» за сприяння Державного агентства з питань електронного урядування України. Реалізація проекту в Україні здійснюється за підтримки USAID/UK aid.

{:.myLink}
Опубліковано за [матеріалом](https://data.gov.ua/blog/stvoreno-pershyi-v-ukraini-onlain-instrument-dlia-hromadskoho-monitorynhu-ozelenennia-mista) Національного порталу відкритих даних.
