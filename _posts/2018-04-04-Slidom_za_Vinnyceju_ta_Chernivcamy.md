---
layout: post
lang: ukr
locale: ukr
heading: "відкриті дані"
title:  "Слідом за Вінницею та Чернівцями ще три українських міста починають відкривати дані для громадян"
date:   2018-04-04 21:20:42 +0200
categories: news
lead: "У четвер, 5 квітня, у приміщенні агентства «Укрінформ» представники міської влади Житомира, Івано-Франківська та Кропивницького підпишуть Меморандум про реалізацію пілотних проектів з відкритих даних у своїх містах з Державним агентством з питань електронного урядування України та проектом USAID/Uk Aid «Прозорість та підзвітність у державному управлінні та послугах»."

---

У четвер, 5 квітня, у приміщенні агентства «Укрінформ» представники міської влади Житомира, Івано-Франківська та Кропивницького підпишуть Меморандум про реалізацію пілотних проектів з відкритих даних у своїх містах з Державним агентством з питань електронного урядування України та проектом USAID/Uk Aid «Прозорість та підзвітність у державному управлінні та послугах».

Відкриття даних на місцевому рівні особливо актуальне для реформи децентралізації. Розкриття публічних наборів даних для своїх мешканців сприяє підвищенню рівня контролю за діяльністю місцевої влади та спрощує доступ для громадян до необхідної інформації чи послуг.

Метою пілотного проекту є сприяння розвитку відкритих даних у містах. Реалізація пілотного проекту передбачає:

- здійснення аудиту даних та визначення переліку пріоритетних наборів даних у містах;
- створення порталів з відкритих даних міст;
- розробка інтерактивних веб-візуалізацій;
- розробка нормативно-правової бази щодо політики відкритих даних міст;
- можливість приєднання міст до Міжнародної хартії відкритих даних та отримання міжнародної експертної допомоги.

![open-data]({{ site.baseurl }}/assets/img/news/open-the-data.jpg){:class="img-responsive"}

Учасники:

**Олексій Вискуб**, перший заступник голови Державного агентства з питань електронного урядування України;

**Світлана Ольшанська**, заступник міського голови Житомира;

**Андрій Табалов**, секретар міської ради Кропивницького;

**Андрій Лис**, заступник керуючого справами Івано-Франківської міської ради;

**Петро Матіяшек**, керівник проекту USAID/UK aid «Прозорість та підзвітність у державному управлінні та послугах».

Місце проведення: прес-центр агентства «Укрінформ», 2 поверх, Київ, вул. Б.Хмельницького 8/16.

Початок заходу об 11.00.

Акредитація представників ЗМІ триває до 10:00 5 квітня за телефоном (095)9063199 та поштою iblyzniuk@eurasia.org.