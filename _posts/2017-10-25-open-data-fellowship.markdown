---
layout: post
lang: ukr
locale: ukr
heading: "стажування"
title:  'ГО «Агенція журналістики даних» запрошує взяти участь у програмі стажування «Open Data Fellowship»'
date:   2017-10-25 21:20:42 +0200
category: news
lead: "Якщо Ви прагнете працювати з відкритими даними, здійснювати проекти у жанрі журналістики даних задля збільшення прозорості державного управління та покращення суспільного життя, запрошуємо Вас приєднатися до команди ГО «Агенція журналістики даних». Ми пропонуємо позицію стажера програми «Open Data Fellowship»."

---
Якщо Ви прагнете працювати з відкритими даними, здійснювати проекти у жанрі журналістики даних задля збільшення прозорості державного управління та покращення суспільного життя, запрошуємо Вас приєднатися до команди ГО «Агенція журналістики даних». Ми пропонуємо позицію стажера програми «Open Data Fellowship».

Програма має на меті підготовку фахівців з відкритих даних. Вона формуватиме у стажерів навички роботи у жанрі журналістики даних, навчить аналізувати, обробляти та візуалізувати інформацію. Запрошуємо студентів старших курсів, нещодавніх випускників та молодих спеціалістів стати агентами змін у сфері відкритих даних, таким чином долучившись до реформування країни.

 ![open-data-fellowship]({{ site.baseurl }}/assets/img/news/opendatafelowship.png){:class="img-responsive"}


**Що ми пропонуємо:**

- навчимо Вас працювати з відкритими даними у жанрі журналістики даних (зокрема, обробляти дані за допомогою Open Refine, здобути навички візуалізації даних, картографії та ін.);

- навчимо розробляти на основі відкритих даних інтерактивну та статичну графіку;

- ви зможете працювати над цікавими та нестандартними проектами у дружньому колективі людей, що люблять дані, дизайн та журналістику;

- отримаєте можливість долучитися до імплементації політики відкритих даних в Україні;

- матимете комфортні умови праці в офісі у центрі Києва;

- отримаєте оплату за стажування у розмірі еквівалентному 400 USD/міс.

**Наш ідеальний кандидат:**

- студент(-ка) старших курсів, нещодавній випускник(-ця), молодий(-а) спеціаліст(-ка);

- розуміє концепцію відкритих даних;

- має досвід роботи із даними;

- має схильність до аналізу даних, дизайну та програмування (хоча б до будь-яких двох пунктів із вказаних активностей, а також бажання навчитися всім трьом);

- має портфоліо попередніх проектів, пов’язаних з даними / відкритими даними;

- вільно володіє українською та англійською мовами;

- має здатність до самоорганізації, щоб працювати самостійно, та вміння взаємодіяти з командою для групових проектів.

**Формат стажування:**

стажування передбачає зайнятість на повний робочий день у нашому офісі у місті Києві;

тривалість стажування - 4 місяці;

початок стажування - листопад 2017 року;

стажування є оплачуваним.

**Участь у стажуванні відбувається на конкурсній основі. Відбір проходить у два етапи.**

Для участі у першому етапі відбору необхідно до 7 листопада 2017 року включно:

- надіслати своє резюме електронним листом з темою: «open data intern» на пошту: dj.ahentsia@gmail.com;

- заповнити анкету за посиланням: [http://bit.ly/odf2017-2][link]

Другий етап відбору передбачає проходження співбесіди із обраними кандидатами.

Чекаємо на Вас у команді!

У разі виникнення додаткових запитань, пишіть нам на dj.ahentsia@gmail.com.

[link]: http://bit.ly/odf2017-2