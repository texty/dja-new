---
layout: post
lang: ukr
locale: ukr
heading: "тренінги"
title:  '25 активістів працюватимуть з даними Держводагентсва щодо якості води'
date:   2018-07-13 21:20:42 +0200
category: news
lead: "13 липня розпочався Open Data Story Camp Vol.3 - воркшоп від Агенції жуналістики даних. Учасники кемпу отримали можливість упродовж двох днів попрацювати із надзвичайно цікавими відкритими даними Держводагентства України - про якість води у більше ніж 400 пунктах спостереження на річках України."

---

![foto1]({{ site.baseurl }}/assets/img/news/OG_20180713_186316.webp){:class="img-responsive"}

13 липня розпочався Open Data Story Camp Vol.3 - воркшоп від Агенції жуналістики даних. Учасники кемпу отримали можливість упродовж двох днів попрацювати із надзвичайно цікавими відкритими даними Держводагентства України - про якість води у більше ніж 400 пунктах спостереження на річках України.


![foto2]({{ site.baseurl }}/assets/img/news/OG_20180713_186754.webp){:class="img-responsive"}

{:.myLink}
На початку **Михайло Хорєв**, перший заступник голови Державного агентства водних ресурсів України, розповів, що він є прихильником відкриття даних, оскільки завдяки цьому робота держорганів стає більш прозорою, а громадяни мають можливість дізнатися про те, над чим працює влада. За його словами, етап відкриття даних, які увійшли до проекту «Чиста вода» ([http://texty.org.ua/water/](http://texty.org.ua/water/)) був дуже успішним, і Держводагентство і в майбутньому продовжить відкривати набори даних.

Лише 15 країн світу опублікували відкриті дані про якість води у машиночитаному форматі - розповів **Дмитро Маковський** з Державного агентства з питань електронного урядування України. Україна долучилась до них, і це інноваційно, але зупинятися на цьому не слід - особливо з огляду на те, що українським державним органам часом бракує політичної волі, аби відкривати дані. Спонукати до цього можуть цікаві інструменти, створені на основі відкритих даних, каже він. Такі інструменти подобаються суспільству, вони створюють суспільний запит - який, у свою чергу, підштовхує владу до дій.

**Катерина Оніліогву**, керівник напрямку відкритих даних проекту «Прозорість та підзвітність у держуправлінні та послугах» каже, що цінність даних зменшується, якщо їх не використовують.

Завдання учасників кемпу - знайти шляхи, як можна використати дані Держводагентства. Аналітики Агенції журналістики даних допоможуть учасникам в практичній роботі. Стаючи основою різноманітних інструментів, сервісів і навіть комерційних стартапів, відкриті дані набувають ще більшої ваги і приносять ще більшу користь суспільству.

Ми бажаємо усім учасникам Open Data Story Camp Vol.3 цікавої і плідної роботи!
